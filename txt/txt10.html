<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Schron</title>
    <link rel="stylesheet" href="../style.css">
</head>
<body>
    <main>
        <p>Tekst ukazał się 6 grudnia 2016 roku na portalu <a href="https://trzynasty-schron.net/news/index.php?s=ebe8f766b5215bc78f4c4a1d667e6b81&action=news&sub=vievkom&uniq=news_58473e552e848">Trzynasty Schron</a></p>
        <p>
            Schron Kierowania Obroną Cywilną znajduje się pod jedną z przemyskich podstawówek. Sądzę, że każdy fan falloutów, "klimatów", stalkerów i tym podobnych będzie zachwycony (ja sam zaliczam się do takich osobników, dlatego piszę to bez wahania). Nie będę skupiał się tu na historii - tę można przeczytać na stronie - opiszę za to wrażenia towarzyszące zwiedzaniu.
        </p>

<p>
    Oto co oferuje schron: szczęk ryglów i skrzypienie grubych, stalowych drzwi, za którymi kryje się jakieś 170 metrów kwadratowych wypełnionych sprzętem, który w tamtych czasach potrzebny był do przetrwania w przypadku wojny atomowej. Są maski przeciwgazowe i kombinezony OP-1, detektory skażenia, plansze edukacyjne z okresu PRL, jest sala dowodzenia z planem wojny jądrowej pomiędzy NATO a Układem Warszawskim. Całość dopełniają płynące z głośników "pikanie" alfabetu Morse'a i pojawiający się zaszyfrowany komunikat o zbliżającej się rakiecie z głowicą. Później, w centrum schronu, zaskakuje ryk syreny alarmowej: symulacja ataku nuklearnego połączona z ewakuacją to coś fantastycznego. Z kolei interaktywne gogle pozwolą znaleźć się na wirtualnym rynku tuż po przeprowadzonym ataku. Oglądanie swojego miasta w płomieniach z unoszącym się nad nim atomowym grzybem to niecodzienne doświadczenie.
</p>

<p>
    Cały obiekt wywiera naprawdę silne wrażenie i później jeszcze długo ma się w pamięci to miejsce. Schron jest czynny od maja do października, ale poza sezonem można go również zwiedzić po telefonicznej rezerwacji terminu.
</p>
    </main>
</body>
</html>